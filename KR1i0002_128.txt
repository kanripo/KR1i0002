# -*- mode: mandoku-view -*-
#+TITLE: 樂書
#+DATE: 2018-03-24 09:40:45.627358
#+PROPERTY: ID KR1i0002
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 128
<pb:KR1i0002_WYG_128-1a>¶
　　欽定四庫全書¶
¶
　　樂書卷一百二十八¶
¶
　　宋　陳暘　撰¶
¶
　　樂圖論¶
¶
　　胡部¶
¶
　　八音(絲之屬上)¶
¶
　　胡琴　　　奚琴　　　匏琴¶
¶
　　胡瑟　　　胡弄　　　大箜篌¶
¶
<pb:KR1i0002_WYG_128-1b>¶
　　小箜篌　　坎篌　　　空侯¶
¶
　　植箜篌　　卧箜篌　　擘箜篌¶
¶
　　胡箜篌　　鳯首箜篌¶
¶
　　胡琴¶
¶
　　唐文宗朝女伶鄭中丞善彈胡琴昭宗末石潨善胡琴¶
則琴一也而有擅塲然胡漢之異特其制度殊耳¶
¶
¶
<pb:KR1i0002_WYG_128-2a>¶
¶
¶
¶
¶
¶
¶
¶
¶
¶
<pb:KR1i0002_WYG_128-2b>¶
　　奚琴本胡樂也出於弦鼗而形亦類焉奚部所好之樂¶
也蓋其制兩弦門以竹片軋之至今民間用焉非用夏¶
變夷之意也¶
¶
　　匏琴¶
¶
　　隋煬帝平林邑國獲扶南樂工及匏琴其至陋不可用¶
但以天竺樂𫝊冩其聲其不齒樂部宜矣¶
¶
　　胡瑟¶
¶
　　弁韓國其樂器有瑟其形如筑彈之有音曲盡與胡琴¶
<pb:KR1i0002_WYG_128-3a>¶
類矣¶
¶
　　胡弄¶
¶
　　越裳操者因越裳獻雉而作也趙師曹善鼓琴忉利天¶
王子般遮彈之而聲聞舍利為之起舞焉摩訂兠勒張¶
騫入西域所得者也晉楚人劉琨世為樂吏制胡笳五¶
弄趙耶利所修者也胡家四弄有上舞下舞上間弦下¶
間弦明君所𫝊者也今夫彈操弄者前緩後急妙曲之¶
分布也時中急後緩節奏之停歇也或疾打則聲如劈¶
<pb:KR1i0002_WYG_128-3b>¶
竹或緩挑則韻並風生亦有聲正厲而以指按殺亦有¶
響絶而意猶未盡是以知聲不知音彈絃不彈意也陶¶
潜嘗曰但得琴中趣何勞絃上音可謂深于琴者矣¶
¶
¶
¶
¶
¶
<pb:KR1i0002_WYG_128-4a>¶
¶
¶
¶
¶
¶
¶
¶
¶
<pb:KR1i0002_WYG_128-4b>¶
¶
¶
¶
¶
¶
¶
¶
¶
¶
<pb:KR1i0002_WYG_128-5a>¶
　　劉熈釋名曰箜篌師延所作靡靡之樂蓋空國之侯所¶
存也後出桑間濮上師㳙為晉平公鼓焉鄭分其地而¶
而有之因命淫樂為鄭衛焉或謂漢武帝使樂人侯暉¶
作坎侯蓋取其聲坎坎以應樂節後世聲訛為箜篌爾¶
二説蓋皆有所受之也舊説皆如琴制唐制似瑟而小¶
其絃有七用木撥彈之以合二變故燕樂有大箜篌小¶
箜篌音逐手起曲隨弦成蓋若鶴鳴之嘹唳玉聲之清¶
越者也然非夷狄之制則鄭衛之音非燕樂所當用也¶
<pb:KR1i0002_WYG_128-5b>¶
或謂取其空中名之眞臆説歟昔有白首翁溺于河其¶
妻麗玉素善十三弦箜篌作為公無渡河曲以寄哀情¶
唐咸亨初第一部有小子太和初有李齊臯及其女並¶
善此伎教坊雖亦有人能者未有一二爾幽明録述陳¶
女阿登善彈箜篌亦異事也唐教坊謝大善歌嘗唱烏¶
夜啼明皇親御箜篌和之以帝王之尊親御胡人之樂¶
何其失君之體也¶
¶
<pb:KR1i0002_WYG_128-6a>¶
¶
¶
¶
¶
¶
¶
¶
¶
¶
<pb:KR1i0002_WYG_128-6b>¶
　　竪箜篌胡樂也其體曲而長其弦二十有三植抱于懷¶
用兩手齊之俗謂之擘箜篌亦謂之胡箜篌髙麗等¶
國有竪箜篌卧箜篌之樂其引則朝鮮津卒霍里子髙¶
所作也(霍里子髙晨刺舡有一白首狂夫被髪提壺亂流而渡其妻隨而止之遂不能反及竟墜河而¶
死于是悽傷援琴作歌而哀之以象其聲故曰箜篌引)漢靈帝素好此樂以人主¶
而夷樂則臣下化之中國幾何不夷之乎唐明皇之善¶
羯鼓而有胡鶵亂華之禍然則後世之君可不以漢唐¶
為戒哉後世教坊亦用焉去之可也¶
<pb:KR1i0002_WYG_128-7a>¶
¶
¶
¶
¶
¶
¶
¶
¶
¶
<pb:KR1i0002_WYG_128-7b>¶
　　酉陽雜俎魏髙陽王雍美人徐月華能彈卧箜篌為明¶
妃出塞聲有田僧超能笳為壯士歌項羽吟將軍崔延¶
伯出師毎臨敵令僧超為壯士聲遂單騎入陣¶
¶
¶
¶
¶
¶
<pb:KR1i0002_WYG_128-8a>¶
¶
¶
¶
¶
¶
¶
¶
¶
¶
<pb:KR1i0002_WYG_128-8b>¶
　　鳳首箜篌出于天竺伎也其制作曲頸鳳形焉扶婁髙¶
昌等國鳳首箜篌其上頗竒巧也¶
¶
¶
¶
¶
¶
¶
　　樂書卷一百二十八¶
¶
